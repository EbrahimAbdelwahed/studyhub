

--- PAGE 193 ---



860 | Fisica | Risposte Capitolo 2

15) B. Il moto armonico è un moto periodico, ossia le variabili del moto assumono gli stessi valori ad intervalli di tempo uguali. La velocità di un corpo puntiforme che si muove di moto armonico presenta quindi una variazione periodica.

16) D. Le dimensioni dell'accelerazione sono: $[a] = [L \cdot T^{-2}]$

17) E. Esprimendo la velocità $v$ in km/h si ha:
$$
v = 180 \frac{m}{s} = 180 \cdot 10^{-3} \text{ km} \cdot 3600 \text{ h}^{-1} = 648 \frac{km}{h}
$$

18) D. L'unità di misura dell'accelerazione (e dunque anche dell'accelerazione centripeta) nel Sistema Internazionale è $\frac{metro}{secondo^2}$.

19) D. L'equazione per il moto di caduta di un grave nella sua forma completa è
$$
s = 0,5 gt^2 + v_0 t + s_0
$$
dove $v_0$ indica la velocità iniziale e $s_0$ la posizione iniziale. Nel caso in cui il grave viene lasciato cadere con velocità iniziale nulla l'equazione diventa: $s = 0,5 gt^2 + s_0$. Nel caso in cui il grave parta dalla posizione iniziale $s_0 = 0$ l'equazione diventa: $s = 0,5 gt^2 + v_0 t$. Essendo $s$ una lunghezza, i singoli addendi $0,5 gt^2$, $v_0 t$ e $s_0$, sono anch'essi dimensionalmente delle lunghezze. Quindi $k$ (pari a $s_0$ oppure a $v_0 t$) ha le dimensioni di una lunghezza.

20) C. Tra l'istante $t_1$ e l'istante $t_2$ il tram si muove di moto rettilineo uniformemente accelerato. L'andamento della velocità $v$ in funzione del tempo per un moto rettilineo uniformemente accelerato è dato dalla relazione:
$$
v = v_0 + a \cdot t
$$
dove $v_0$ è la velocità iniziale.

Tale relazione indica che la velocità cresce linearmente con il tempo. Il grafico della velocità del tram tra l'istante $t_1$ e l'istante $t_2$ è quindi quello di un tratto di retta con pendenza positiva (il coefficiente angolare della retta è infatti dato dall'accelerazione $a$ che fino all'istante $t_2$ è positiva).

Successivamente il tram, tra l'istante $t_2$ e l'istante $t_3$ si muove di moto rettilineo uniformemente decelerato. La legge che esprime l'andamento della velocità in funzione del tempo, quando l'accelerazione è negativa, è:
$$
v = v_0 - a \cdot t
$$
Il grafico della velocità tra l'istante $t_2$ e l'istante $t_3$ è pertanto un tratto di retta a pendenza negativa.

Il grafico complessivo è dunque quello rappresentato dal diagramma 2.

EdiSES
www.edises.it