

--- PAGE 128 ---



Capitolo 6 | Elettricità ed elettromagnetismo | 795

46) Una barretta di plastica strofinata con un panno di lana se avvicinata a pezzetti di carta li attira a sé:  
A. perché vengono indotte delle cariche elettriche sulla carta  
B. perché la carta è un buon conduttore elettrico  
C. perché il campo gravitazionale diminuisce intorno alla barretta  
D. per attrazione magnetica  
E. per le particolari proprietà elettriche dell’aria  

47) Il lavoro fatto CONTRO le forze del campo elettrico per portare una carica elettrica $q$ puntiforme da distanze molto grandi ad un punto vicino ad una seconda carica elettrica $Q$ vale $L$. Ne segue che:  
A. il potenziale elettrico associabile a quel punto vale $L/2$  
B. il potenziale elettrico associabile a quel punto vale $L$  
C. non può essere associato un potenziale elettrico a quel punto  
D. il potenziale elettrico associabile a quel punto vale $L \cdot q$  
E. il potenziale elettrico associabile a quel punto vale $L/q$  

48) Un generatore ideale da $10\ \text{V}$ viene connesso a un circuito di 3 resistenze delle quali la prima da $5\ \Omega$ è in serie alle due da $10\ \Omega$ tra di loro in parallelo.  

Qual è il valore della corrente che attraversa il circuito?  
A. $5\ \text{A}$  
B. $10\ \text{A}$  
C. $2\ \text{A}$  
D. $3\ \text{A}$  
E. $1\ \text{A}$  

49) Se avviciniamo rapidamente una potente calamita ad una spira formata da un filo di rame chiuso a cerchio, si può notare che:  
A. nella spira viene indotta una circolazione di corrente elettrica  
B. la spira si illumina  
C. la spira si deforma trasformandosi in un’ellisse molto stretta e lunga  
D. il rame dapprima neutro acquista una forte carica elettrica indotta  
E. la spira inizia a ruotare con velocità costante intorno ad un suo diametro  

50) Si abbia un conduttore di estremi A e B percorso da una corrente continua di intensità $i$ e sia $V$ la differenza di potenziale tra A e B. Detta $R$ la resistenza del conduttore, l’energia $W$ dissipata in un tempo $t$ nel conduttore è data dalla formula:  
A. $W = i V R t$  
B. $W = i^2 R t$  
C. $W = V^2 R t$  
D. $W = i V / t$  
E. $W = i V t / R$  

www.edises.it                                                                 EdiSES