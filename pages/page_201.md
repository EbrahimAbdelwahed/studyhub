

--- PAGE 201 ---



868 | Fisica | Risposte Capitolo 3

38) A. Il lavoro compiuto dalla forza $\vec{F}$ che sposta il suo punto di applicazione di uno spostamento $\vec{s}$ è il prodotto scalare tra la forza applicata e lo spostamento $\vec{s}$:  
$$L = \vec{F} \cdot \vec{s} = 32\,N \cdot 450 \cdot 10^{-2}\,m \cdot \cos 120^\circ = -72\,J$$

---

39) D. La legge di gravitazione universale afferma che due corpi di massa $M$ ed $m$ si attraggono con una forza, detta forza di gravità, la cui intensità è direttamente proporzionale al prodotto delle masse dei corpi ed inversamente proporzionale al quadrato della distanza $r$ tra i centri delle due masse. La grandezza $G$ è una costante detta costante di gravitazione universale che non dipende dalla porzione di universo in cui le masse sono localizzate, il cui valore è:  
$$G = 6.67 \cdot 10^{-11}\,\frac{N \cdot m^2}{kg^2}$$  
Questo è il valore assunto da $G$ nel Sistema Internazionale. Usando invece le unità di misura del sistema c.g.s. (ricordando che $1\ \text{dina} = 10^{-5}\ \text{newton}$, $1\ \text{cm} = 10^{-2}\ \text{m}$ e $1\ \text{g} = 10^{-3}\ \text{kg}$) il valore di $G$ risulta pari a:  
$$G = 6.67 \cdot 10^{-11}\,\frac{10^5\,\text{dine} \cdot 10^4\,cm^2}{10^6\,g^2} = 6.67 \cdot 10^{-8}\,\frac{\text{dine} \cdot cm^2}{g^2}$$  
Il suo valore dipende quindi dal sistema delle unità di misura usato.

---

40) A. L'avambraccio può essere schematizzato come un'asta rigida incernierata nel gomito che si trova ad una estremità dell'asta e che corrisponde al fulcro della leva. La forza peso dell'avambraccio, applicata nel baricentro dell'avambraccio corrisponde alla resistenza della leva e la forza muscolare che è applicata vicina al fulcro, fra il gomito e la resistenza, corrisponde alla potenza. Si tratta quindi di una leva di terzo genere.

41) C. Un corpo che viene lasciato cadere da una certa altezza dal livello terra possiede inizialmente energia potenziale che viene trasformata in energia cinetica durante la caduta. In assenza di attrito nell'istante in cui il corpo arriva a livello terra la sua energia cinetica è pari all'energia potenziale iniziale. Nel caso in cui il corpo è un corpo che non si deforma e si trova a cadere su una superficie perfettamente rigida l'energia cinetica si trasforma di nuovo in energia potenziale e il corpo risale verso la posizione in cui si trovava inizialmente. Nel caso in cui invece il corpo urta un corpo solido non perfettamente rigido o un fluido l'energia cinetica è parzialmente trasformata in altre forme di energia inclusa l'energia termica. La temperatura è indice di agitazione delle molecole e una variazione di temperatura di una sostanza è accompagnata da una variazione dell'energia cinetica media degli atomi e molecole che costituiscono la sostanza.

---

42) D. La velocità con la quale arrivano al suolo i due corpi si ricava facilmente ricorrendo al principio di conservazione dell'energia meccanica (trascurando le forze di attrito i corpi sono infatti soggetti alla sola forza peso che è una forza conservativa).  
Entrambi i corpi hanno energia cinetica iniziale nulla $K_{in} = 0$ in quanto partono da fermi, ed energia potenziale iniziale $U_{in} = mgH$, dove $m$ è la massa del corpo e $g$ l'accelerazione di gravità (avendo scelto come livello di riferimento il suolo). Giunti al suolo i due

EdiSES  
www.edises.it