

--- PAGE 207 ---



# RISPOSTE CAPITOLO 4

■ **Risposte quiz commentati**

1) **A.** Il corpo galleggia sulla superficie per il principio di Archimede. Infatti la densità del corpo è pari a $\rho_c = \frac{30 \, \text{g}}{50 \, \text{cm}^3} = 0.6 \, \text{g} \cdot \text{cm}^{-3}$, dunque è minore della densità dell'acqua ($\rho_{\text{acqua}} = 1 \, \text{g} \cdot \text{cm}^{-3}$).

2) **E.** Confrontando i primi due bicchieri, si ha $P_1 = P_2$. Infatti, il peso del tappo di sughero in equilibrio nel secondo bicchiere è bilanciato dalla forza di Archimede, pari al peso dell'acqua spostata dal tappo stesso che è parzialmente immerso. I primi due bicchieri, pertanto, hanno lo stesso peso, dal momento che il peso dell'acqua mancante nel secondo è compensato dal peso del tappo.  
Il terzo bicchiere, invece, possiede un peso maggiore. Infatti la sferetta d'acciaio, avendo densità maggiore di quella dell'acqua, non può galleggiare poiché il suo peso è maggiore della spinta di Archimede fornita dalla forza peso dell'acqua spostata.  
Quindi:  
$$P_3 > P_1 = P_2.$$

3) **C.** Il principio di Archimede afferma che un corpo immerso in un fluido riceve una spinta dal basso verso l'alto di intensità pari al peso del fluido spostato. La forza di Archimede ha quindi modulo $F_A$ pari a: $F_A = \rho_F \cdot g \cdot V_C$ dove $\rho_F$ è la densità del fluido, $V_C$ è il volume del corpo immerso e $g$ è l'accelerazione di gravità. La spinta non dipende quindi dalla profondità alla quale il corpo è immerso ma dipende dalla densità del mezzo, dal volume del corpo, dal valore dell'accelerazione di gravità e anche dal peso specifico del mezzo ($P_s = \rho \cdot g$).

4) **A.** Per la legge di Stevino, la pressione $P$ che agisce ad una profondità $h$ all'interno di un fluido è pari a:  
$$P = P_0 + \rho \cdot g \cdot h$$  
dove $P_0$ è la pressione che agisce sulla superficie libera del fluido, $\rho$ è la densità del fluido e $g$ è l'accelerazione di gravità.  
La pressione sul fondo del recipiente dipende quindi dall'altezza del cilindro.

5) **A.** La portata $Q$ di un condotto esprime il volume di fluido che attraversa la sezione in un'unità di tempo e può essere indicata come il prodotto della sezione trasversale del condotto per la velocità del fluido in corrispondenza di tale sezione.

6) **C.** Per la legge di Stevino, la pressione $P$ che agisce ad una profondità $h$ all'interno di un fluido è pari a:  
$$P = P_0 + \rho \cdot g \cdot h$$  
dove $P_0$ è la pressione che agisce sulla superficie libera del fluido, $\rho$ è la densità del fluido e $g$ è l'accelerazione di gravità.

EdiSES www.edises.it