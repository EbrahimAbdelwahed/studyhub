

--- PAGE 211 ---

878 | Fisica | Risposte Capitolo 5

si ottiene:

$$V_f \frac{p_i V_i}{p_f} \frac{n_f T_f}{n_i T_i}$$

Considerando che il recipiente è chiuso, quindi $n_f = n_i$, e che la temperatura è costante, cioè $T_f = T_i$, si ha:

$$V_f \frac{p_i V_i}{p_f} \frac{n_f T_f}{n_i T_i} = \frac{5 \cdot 3}{15} = 1\ m^3$$

dove non è stato necessario convertire le pressioni da atmosfere a pascal poiché comparivano in forma di rapporto.

---

6) B. La propagazione di calore per conduzione non implica trasporto di materia ed è dovuta alla presenza di una differenza di temperatura. Si può infatti vedere sperimentalmente che la quantità di calore $\Delta Q$ che attraversa un corpo nell'intervallo di tempo $\Delta t$ è direttamente proporzionale all'area $A$ della sezione del corpo (maggiore è l'area $A$ maggiore è l'area disponibile per il passaggio di calore) e alla differenza di temperatura $\Delta T$ (non vi è propagazione per conduzione se non in presenza di un salto termico); è invece inversamente proporzionale alla distanza $l$:

$$\frac{\Delta Q}{\Delta t} = k \cdot A \cdot \frac{\Delta T}{l}$$

dove $k$ è il coefficiente di conducibilità termica.

7) B. Il rendimento di una macchina termica è definito come rapporto tra il lavoro $L$ prodotto dalla macchina e il calore $Q$ assorbito: $\eta = \frac{L}{Q}$.

8) C. Affinché ci sia scambio di calore fra due corpi posti in contatto è infatti necessario che ci sia una differenza di temperatura tra di essi. In questo esempio i due corpi sono di uguale temperatura, quindi non si scambiano calore.

9) A. In una trasformazione isoterma, la pressione del gas risulta essere inversamente proporzionale al suo volume. Se pertanto il volume raddoppia passando da 22,4 litri a 44,8 litri, la pressione si dimezza passando da $1\ atm$ a $0,5\ atm$.

10) D. Il trasferimento di calore da una sorgente termica a temperatura inferiore ($350\ K$) ad una a temperatura superiore ($87^\circ C = 360\ K$) è possibile, solamente compiendo un lavoro sul sistema (fornendo quindi energia dall'esterno). Un tipico esempio di questa situazione è rappresentato dal ciclo frigorifero.

11) C. I gas sono aeriformi che si trovano ad una temperatura maggiore di una temperatura critica, al di sopra della quale non può avvenire il processo di liquefazione per compressione.

Il vapore, al contrario, è un aeriforme avente temperatura inferiore alla temperatura critica e pertanto può essere liquefatto mediante una compressione.

EdiSES | www.edises.it