

--- PAGE 223 ---



890 | Fisica | Risposte Capitolo 6

31) E. La resistenza equivalente $R_{eqCD}$ per le resistenze in parallelo è tale che  
$$
\frac{1}{R_{eqCD}} = \frac{1}{R} + \frac{1}{R}
$$  
da cui $R_{eqCD} = \frac{1}{2} R$. Quindi la resistenza equivalente tra CD è uguale a $(1/2) R$ (opzione B vera). La corrente totale tra i morsetti CD, essendo le resistenze in parallelo, è $i_{CD} = i_2 + i_3 = \frac{V_{CD}}{R_{eqCD}}$, da cui $i_{CD} = 2 \frac{V_{CD}}{R}$; $i_2 = \frac{V_{CD}}{R}$; $i_3 = \frac{V_{CD}}{R}$  

Essendo $i_1 = \frac{V_{AB}}{R}$ si ha che $i_{CD}$ è il doppio di $i_1$ (opzione D vera). Inoltre $i_1 = i_2 = i_3$ (opzione A vera). La potenza dissipata tra CD è:  
$$
P_{CD} = V_{CD} \cdot i_{CD} = V_{CD} \cdot 2 \frac{V_{CD}}{R} = 2 \frac{V_{CD}^2}{R}
$$  
e la potenza dissipata tra A e B è:  
$$
P_{AB} = V_{AB} \cdot i_1 = V_{AB} \cdot \frac{V_{AB}}{R} = \frac{V_{AB}^2}{R}
$$  
da cui $P_{AB}$ è la metà di $P_{CD}$ (opzione C vera)  

L'affermazione falsa è $i_1 = i_2 + i_3$.  

32) E. La luce emessa dalle lampadine è correlata alla potenza dissipata. In una casa i carichi (apparecchi elettrici, illuminazione, ecc.) sono collegati in parallelo. La rete elettrica mantiene la d.d.p. fissa di 220 V. Maggiore è il numero di carichi e minore è la resistenza equivalente (perché sono posti in parallelo) e di conseguenza maggiore sarà la corrente che entra in casa e la potenza dissipata. La potenza dissipata dalla singola lampadina è la stessa sia che questa sia collegata singolarmente che in parallelo ad altre. Infatti il valore della sua resistenza rimane sempre identico, la d.d.p. ai suoi capi è sempre 220 V, quindi la corrente che l'attraversa è sempre la stessa $i = \frac{\Delta V}{R}$. Quello che cambia è la corrente totale e la potenza totale che nel caso delle due lampadine A e B saranno raddoppiate.  

33) A. La differenza di potenziale ai capi della resistenza è pari a 4,5 V + 4,5 V = 9 V. La potenza dissipata per effetto Joule è uguale a:  
$$
P = I^2 \cdot R = \Delta V^2 / R = (81 \, \text{V}^2 / 90 \, \Omega) = 0,9 \, \text{W}
$$  
L'intensità di corrente è: $I = \Delta V / R = 9 \, \text{V} / 90 \, \Omega = 0,1 \, \text{A}$.  

34) A. Le resistenze $R_2$ ed $R_3$ sono collegate in parallelo e la resistenza equivalente vale:  
$$
\frac{1}{R_{eq}} = \frac{1}{R_2} + \frac{1}{R_3}
$$  
$$
\frac{1}{R_{eq}} = \frac{1}{20} + \frac{1}{20} = \frac{1}{10} \, \Omega^{-1}
$$  
$R_{eq} = 10 \, \Omega$  

La resistenza totale $R_{TOT}$ è:  
$$
R_{TOT} = R_{eq} + R_1 = 20 \, \Omega
$$  

EdiSES | www.edises.it