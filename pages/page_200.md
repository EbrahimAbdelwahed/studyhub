

--- PAGE 200 ---



Risposte Capitolo 3 | 867 |

dove $r$ è il raggio di rotazione, che equivale alla lunghezza del filo con il quale è tratte-
nuto il sasso. Tale accelerazione vale:

$$a = 10 \cdot 1 \frac{m}{s^2} = 10 \frac{m}{s^2} \quad 1 g = 9,8 \frac{m}{s^2}$$

33) E. Nel moto di un pendolo la frequenza e il periodo di oscillazione non dipendono dalla massa e, in presenza di smorzamento dovuto all’attrito, rimangono comunque co-
stanti, mentre l’ampiezza delle oscillazioni diminuisce.

34) D. Il principio di conservazione dell’energia meccanica afferma che se un corpo si muove in un campo di forze conservative, ovvero se le forze che agiscono sul corpo sono tutte conservative, la somma dell’energia cinetica e dell’energia potenziale del corpo si mantiene costante durante il moto. Nel caso in esame l’automobile è soggetta sia alla forza peso (forza conservativa) sia alla forza di attrito dovuta all’uso dei freni. Le forze di attrito non sono forze conservative. Pertanto nel caso in esame non si può applicare il teorema di conservazione dell’energia meccanica.

35) D. La forza centripeta necessaria è data da:

$$F = \frac{mv^2}{r} = \frac{3 \cdot 4^2}{2} = 24 N$$

36) B. Nella configurazione in cui il corpo, sospeso alla fune, si trova in equilibrio si ha che la forza peso, diretta verticalmente verso il basso, è controbilanciata dalla forza di tensione della fune, diretta verticalmente verso l’alto. In questa condizione i componen-
ti orizzontali delle forze sono nulle, quindi piccoli spostamenti non sono ostacolati da alcuna forza.

37) E. Nella configurazione dell’asse appoggiato alle sponde, come in figura, il peso dell’asse stesso $P_a$ e il peso dell’uomo che ci cammina sopra $P_u$ sono sostenuti dalla rea-
zione vincolare che, per la terza legge della dinamica, è uguale in modulo alla forza di azione ma di verso opposto. Segue che:

$$N_1 + N_2 = P_a + P_u$$

www.edises.it EdiSES