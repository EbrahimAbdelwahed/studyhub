

--- PAGE 99 ---



766 | Fisica | Quiz commentati

35) Una scatola di polistirolo (materiale sintetico bianco, leggero, a basso coefficiente di conducibilità termica) contiene $100$ g di acqua alla temperatura di $30^\circ C$ e viene messa in frigorifero. Dopo $1000$ secondi la temperatura è di $20^\circ C$.

A. la variazione di temperatura per unità di tempo è stata di $-0.01^\circ C/s$  
B. il frigorifero ha sottratto $10$ kcal all’acqua  
C. l’acqua ha perso $1000$ joule  
D. la capacità termica dell’acqua è calata di $1$ kcal/$^\circ C$  
E. l’acqua ha erogato mediamente la potenza di $1000$ watt  

..........................................................

36) Il primo principio della Termodinamica descrive lo scambio di energie fra il Sistema Termodinamico e l’Universo esterno. Le grandezze coinvolte sono: la variazione $\Delta U$ dell’energia interna U, il lavoro L fatto dal sistema (positivo se esce energia) e il calore Q scambiato (positivo se entra energia). Una sola affermazione è giusta:

A. $\Delta U + Q + L = 0$  
B. $Q = 0$ se la trasformazione è ciclica  
C. $\Delta U = 0$ se la trasformazione è adiabatica  
D. $\Delta U = Q/L$  
E. $\Delta U = 0$ se la trasformazione è ciclica  

..........................................................

37) Un gas perfetto è racchiuso in un cilindro e mantenuto a temperatura costante T. Se il suo volume viene fatto espandere lentamente fino a raggiungere il doppio del valore iniziale:

A. la pressione esercitata dal gas si dimezza  
B. anche la pressione esercitata dal gas raddoppia  
C. la pressione esercitata dal gas resta costante  
D. la temperatura interna aumenta  
E. la temperatura interna diminuisce  

38) Il corpo umano alla temperatura di circa $36$ gradi centigradi equivale ad una sorgente di radiazione che emette circa $1000$ Watt di potenza (una piccola stufa!), come mai non siamo visibili al buio? Perché:

A. nel nostro corpo non circola una corrente elettrica sufficiente  
B. ad una temperatura così bassa non vengono emesse onde elettromagnetiche  
C. per essere visti occorre essere illuminati da una sorgente esterna  
D. la componente di radiazione emessa alle frequenze visibili è trascurabile  
E. la pelle blocca le radiazioni elettromagnetiche emesse dal corpo umano  

..........................................................

39) Che cosa produce nella gomma per auto la pressione sufficiente per conservare la sua forma anche durante la corsa dell’auto?

A. Il surriscaldamento delle gomme  
B. L’aumento di volume delle molecole d’aria con la temperatura  
C. L’urto delle molecole d’aria contro le pareti interne della gomma  
D. Lo spostamento, per forza centrifuga, dell’aria contenuta nella gomma  
E. La speciale mescola con cui sono costruite le gomme  

..........................................................

40) Un gas perfetto racchiuso in un cilindro termicamente isolato, viene compresso fino a raggiungere la metà del suo volume iniziale, ne segue che:

A. l’energia interna del gas è aumentata perché è aumentata la sua temperatura  
B. l’energia interna del gas è rimasta costante pur aumentando la temperatura  
C. la temperatura del gas non è aumentata e nemmeno la sua energia interna  
D. l’energia interna del gas è diminuita  
E. il calore dissipato verso l’esterno impedisce all’energia interna del gas di aumentare  

EdiSES  
www.edises.it