

--- PAGE 214 ---



Il calore specifico è dunque una grandezza tipica di una sostanza che non dipende dalla sua massa.

25) A. La massa di 80 litri d’acqua è pari a $80 \, kg = 8 \cdot 10^4 \, g$ (la densità dell’acqua è infatti pari a $10^3 \, kg/m^3 = 1 \, kg/l$); per avere un salto termico $\Delta t = 60^\circ C$ (scaldare cioè l’acqua da $20^\circ C$ a $80^\circ C$) occorre pertanto una quantità di calore pari a:

$$ Q = c \cdot m \cdot \Delta t = 1 \frac{kcal}{kg \cdot ^\circ C} \cdot 80 \, kg \cdot 60^\circ C = 4800 \, kcal $$

dove $c$ è il calore specifico dell’acqua pari a $c_{H_2O} = 1 \frac{kcal}{kg \cdot ^\circ C}$ $c_{H_2O} = \frac{4186 \, J}{kg \cdot K}$ nel S.I.

26) A. Il calore specifico di una sostanza è la quantità di calore necessaria per indurre un salto termico di un grado (centigrado o kelvin) alla massa unitaria di quella sostanza.

Il calore specifico dell’acqua è pari a $1 \frac{kcal}{kg \cdot ^\circ C}$, quello del metallo M sarà quindi pari a $0,2 \frac{kcal}{kg \cdot ^\circ C}$. Ciò significa che per scaldare di $1 \, ^\circ C$ la massa di $1 \, kg$ di M occorrono $0,2 \, kcal$.

27) C. Una pentola a pressione è un contenitore a pareti rigide che, a seguito di una somministrazione di energia termica, induce un aumento di pressione e temperatura a volume costante. Il calore viene fornito al sistema acqua e cibo, che aumentano di temperatura, e l’acqua inizia l’evaporazione. Il vapore che si forma spinge fuori l’aria dalla valvola e si raggiunge la condizione di vapore saturo (acqua in equilibrio con il suo vapore). La tensione di vapore (o pressione in condizione di vapore saturo) è funzione della temperatura (ad esempio per l’acqua: $t = 100^\circ C$ per $p = 1 \, atm$; $t = 120^\circ C$ per $p = 1,9 \, atm$, $t = 90^\circ C$ per $p = 0,7 \, atm$). A pressioni minori della pressione atmosferica (ad esempio considerando una pentola normale in montagna) l’acqua bolle a temperature minori di $100^\circ C$; a pressioni maggiori (come nel caso di utilizzo di una pentola a pressione) l’acqua bolle a temperature maggiori di $100^\circ C$ causando una più rapida cottura dei cibi.

Risposte Capitolo 5 | 881 |

28) C. Dalla teoria cinetica dei gas si ricava che l’energia cinetica media delle molecole è proporzionale alla temperatura assoluta del gas. Mantenendo quindi costante la quantità di gas e il suo volume all’aumentare della temperatura aumenta l’agitazione termica delle molecole, quindi la pressione del gas; si pensi ad esempio alla pressione del gas sulle pareti del contenitore.

29) B. L’energia meccanica è trasformabile completamente in calore, basti pensare all’attrito. Non è vero il viceversa, ovvero l’energia termica sottratta da un’unica sorgente non può essere completamente trasformata in lavoro.

30) E. Un tipico esempio è quello del corpo umano che si trovi in un ambiente esterno alla temperatura $t_a$ che supera la temperatura corporea $t_c$. Il corpo per regolare la sua temperatura inizia il processo di sudorazione. L’evaporazione dalla superficie del corpo verso l’ambiente sottrae calore al corpo (sono necessarie circa $540 \, kcal$ per ogni litro di acqua evaporata). La conduzione nel caso di $t_a > t_c$ produce invece un passaggio di calo-

www.edises.it EdiSES