

--- PAGE 230 ---

# RISPOSTE CAPITOLO 7

■ Risposte quiz commentati

1) E. I raggi X sono onde elettromagnetiche aventi lunghezza d’onda inferiore a $10^{-8} \, \text{m}$. I raggi X sono fotoni, a cui non compete una massa e una carica, ma trasportano energia.

2) D. Per definizione, i raggi X sono onde elettromagnetiche aventi lunghezza d’onda inferiore a $10^{-8} \, \text{m}$. Essendo $0,1 \, \text{Å} = 10^{-11} \, \text{m}$, tale lunghezza d’onda appartiene ai raggi X.

3) A. L’energia E di un fotone è direttamente proporzionale alla frequenza $f$ secondo la relazione $E = hf = hc/\lambda$. Dove: $c$ è la velocità di propagazione del fotone nel vuoto ($c = 3 \cdot 10^8 \, \text{m/s}$ indipendentemente da energia e frequenza del fotone), $\lambda$ è la lunghezza d’onda che è inversamente proporzionale alla frequenza, $h$ è la costante di Planck ($h = 6,63 \cdot 10^{-34} \, \text{J s}$, indipendentemente da energia e frequenza del fotone).

4) A. Il potere penetrante dei raggi X aumenta all’aumentare della loro energia. L’energia è proporzionale alla frequenza $f$ della radiazione secondo la relazione: $E = hf$. Pertanto il potere penetrante è tanto maggiore quanto più grande è la frequenza.

5) D. Le onde sonore sono onde meccaniche e necessitano di un mezzo per propagarsi. Affinché un’onda sonora sia udibile dall’uomo è necessario che la sua frequenza sia compresa tra $20 \, \text{Hz}$ e $20.000 \, \text{Hz}$.

6) B. I raggi infrarossi sono onde elettromagnetiche di frequenza compresa tra $10^{12} \, \text{Hz}$ e $4 \cdot 10^{14} \, \text{Hz}$. Lo spettro di frequenze della luce visibile all’occhio umano è invece compreso tra $4 \cdot 10^{14} \, \text{Hz}$ e $8 \cdot 10^{14} \, \text{Hz}$.

7) D. La luce visibile è un’onda elettromagnetica di lunghezza d’onda compresa tra circa $380 \, \text{nm}$ e $760 \, \text{nm}$. Come le onde elettromagnetiche la luce si propaga anche nel vuoto ($c = 3 \cdot 10^8 \, \text{m/s} = 300 \cdot 10^3 \, \text{km/s}$).

8) C. La lunghezza d’onda $\lambda$ è legata alla frequenza $f$ dalla relazione: $\lambda = c/f$. quindi: $\lambda = (3 \cdot 10^8 \, \text{m/s}) / (10^{15} \, \text{s}^{-1}) = 3 \cdot 10^{-7} \, \text{m} = 0,3 \, \mu\text{m}$.

9) D. Le onde elettromagnetiche (che comprendono la luce e i raggi gamma citati nel testo) si propagano anche nel vuoto e con una velocità che dipende dal mezzo in cui si propagano. Il suono è un fenomeno ondulatorio, è costituito da onde meccaniche, necessita quindi di un mezzo per propagarsi.

10) B. I raggi X hanno lunghezza d’onda inferiore a $10^{-8} \, \text{m} = 10 \, \text{nm}$, la lunghezza d’onda dei raggi ultravioletti è compresa tra $100 \, \text{nm}$ e $380 \, \text{nm}$, la luce visibile ha lunghezza d’onda nel range $380$-$760 \, \text{nm}$.

www.edises.it                                                                 EdiSES