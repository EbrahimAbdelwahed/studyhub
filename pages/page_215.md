

--- PAGE 215 ---



882 | Fisica | Risposte Capitolo 5

re dall’ambiente verso il corpo. L’irraggiamento, nel caso di $t_a > t_c$ dà luogo ad un flusso di energia dall’ambiente al corpo maggiore di quello dal corpo all’ambiente.

31) D. La quantità di calore che l’acqua cede è la stessa che il ghiaccio assorbe. Il ghiaccio si trova a 0°C, che è la temperatura di fusione a pressione atmosferica. Il calore di fusione necessario per fondere il ghiaccio a 0°C è 80 kcal/kg. Per fondere 100 g di ghiaccio sono quindi necessarie 8 kcal e altro calore sarebbe necessario per portare il ghiaccio fuso, ovvero l’acqua, a temperature superiori a 0°C. Il calore che l’acqua può cedere passando da 60°C a 0°C è:

$Q = c \cdot m \cdot \Delta t = 1 \frac{kcal}{kg \cdot ^\circ C} \cdot 0,1 \text{ kg} \cdot (60^\circ C - 0^\circ C) = 6 \text{ kcal}$

Questa è una quantità di calore nemmeno sufficiente a fondere il ghiaccio completamente. Quindi la temperatura di equilibrio sarà di 0°C.

32) E. Essendo l’atmosfera composta da una miscela di gas, soddisfa la legge di Dalton: quindi la pressione atmosferica è la somma delle pressioni parziali dei gas presenti nell’atmosfera.

33) A. A seguito del riscaldamento il corpo aumenta la sua temperatura. La variazione di temperatura è direttamente proporzionale alla quantità di calore scambiato.

La capacità termica $k$ (spesso indicata con $C$) è legata al calore specifico dalla relazione: $k = c \cdot m$, e la variazione di temperatura si può esprimere come:

$\Delta t = t_f - t_i = \frac{\Delta Q}{c \cdot m}$

34) C. La trasformazione ciclica è composta da due trasformazioni isobare (tratti AB e CD), e da due trasformazioni isocore (tratti BC e DA). Durante queste trasformazioni il gas scambia energia con l’esterno sotto forma di calore e/o lavoro. Il lavoro totale è pari all’area racchiusa dal rettangolo, ossia $(V_2 - V_1) \cdot (p_2 - p_1)$ mentre la variazione di energia interna è nulla in quanto la trasformazione è ciclica. Inoltre, dal momento che il volume e la pressione finale coincidono con il volume e la pressione iniziale, anche la temperatura finale coincide con quella iniziale. Infatti per la legge dei gas perfetti si ha:

$P_{in} \cdot V_{in} = nRT_{in} \quad \text{e} \quad P_{fin} \cdot V_{fin} = nRT_{fin} \quad \text{con} \quad (V_{in} = V_{fin}, P_{in} = P_{fin}).$

Dunque necessariamente $T_{in} = T_{fin}$

P
^
|     A ---- B
|     |      |
P2 ---+      |
|     |      |
|     D ---- C
|           |
P1 ---------+-----> V
     V1    V2

EdiSES
www.edises.it