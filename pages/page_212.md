

--- PAGE 212 ---

Risposte Capitolo 5 | 879

12) B. Detto $Q_2$ il calore assorbito dalla sorgente termica a temperatura maggiore e $Q_1$ il calore ceduto alla sorgente termica a temperatura inferiore, il rendimento si calcola come:

$$\eta = \frac{Q_2 + Q_1}{Q_2}$$

Ricordando che per convenzione il calore assorbito ha segno positivo e quello ceduto segno negativo si ottiene:

$$\eta = \frac{450 - 150}{450} = \frac{300}{450} = \frac{2}{3}$$

13) D. Per risolvere il problema si impone che il calore ceduto dal raffreddamento dell'oggetto caldo sia pari a quello assorbito dal riscaldamento dell'oggetto freddo:

$$m9C(t - x) = mC(x - 0) \rightarrow 9t - 9x = x \rightarrow x = 0,9t$$

In questi passaggi, $m$ è la massa degli oggetti (la stessa), $C$ il calore specifico e $x$ la temperatura finale raggiunta.

14) C. L'energia cinetica media delle molecole del gas è direttamente proporzionale alla temperatura assoluta del gas. Se pertanto alla temperatura ambiente $T_A = 27^\circ C = 300 \, \text{K}$ l'energia cinetica media è pari a $\bar{K}_{cin}$, affinché tale energia diventi pari a $\frac{\bar{K}_{cin}}{2}$, la temperatura dovrà essere uguale a: $\frac{T_A}{2} = 150 \, \text{K} = -123^\circ \text{C}$.

15) C. Per il primo principio della termodinamica la variazione di energia interna del gas è $\Delta U = Q - L$ con la convenzione che il calore $Q$ è positivo se assorbito, negativo se ceduto dal sistema e che il lavoro $L$ è positivo se fatto dal sistema, negativo se è fatto sul sistema. Quindi in una trasformazione adiabatica, non essendoci scambio di calore ($Q = 0$), il primo principio della termodinamica esprime che: $L = -\Delta U$, ossia il lavoro compiuto dal sistema è uguale alla variazione di energia interna del gas. Per un gas perfetto dove si possono trascurare le forze di interazione molecolare l'energia interna è pari alla energia cinetica totale delle molecole.

Può essere inoltre utile ricordare che il lavoro compiuto dal sistema durante una espansione adiabatica viene fatto a spese dell'energia interna del sistema. Quindi, quando il gas si espande, la sua energia interna diminuisce e il gas si raffredda.

16) E. La trasformazione dell'acqua in ghiaccio è un processo di solidificazione. Affinché avvenga il processo di solidificazione è necessario sottrarre all'acqua una certa quantità di calore che viene quindi ceduta all'ambiente.

17) A. Per una data pressione, un liquido bolle ad una determinata temperatura, detta temperatura di ebollizione, che dipende solo dal tipo di liquido considerato. Ad esempio l'acqua alla pressione atmosferica ha una temperatura di ebollizione di $100^\circ \text{C}$.

18) E. Per il secondo principio della termodinamica, in una trasformazione ciclica non si può avere la completa trasformazione di energia termica in energia meccanica. Il ren-

www.edises.it EdiSES