

--- PAGE 224 ---



Risposte Capitolo 6 | 891

La potenza dissipata P è:

$$ P = \Delta V^2 / R = 100 \, \text{V}^2 / 20 \, \Omega = 50 \, \text{W} $$

Essendo $R_{eq} = R_1$, la caduta di tensione tra A e B si ripartisce quindi in modo uguale tra le due resistenze $R_1$ ed $R_{eq}$. Quindi se fra A e B ci sono 10 volt, fra M e B ci sono 5 volt.

```
     R₁        R_eq
A ──WWW── M ──WWW── B
```

35) C. Secondo la legge di Coulomb la forza $\vec{F}$ di interazione tra due cariche elettriche $Q_1$ e $Q_2$ poste a distanza $r$ ha modulo pari a:

$$ F = k \cdot \frac{Q_1 \cdot Q_2}{r^2} = \frac{1}{4\pi\varepsilon_0} \cdot \frac{Q_1 \cdot Q_2}{r^2} $$

con $k \cong 9 \cdot 10^9 \, \frac{N \cdot m^2}{C^2}$ nel vuoto.

Se $r = 1 \, \text{m}$ e $Q_1 = Q_2 = 1 \, \text{C}$, allora $F \cong 9 \cdot 10^9 \, \text{N}$

Se la distanza tra le cariche resta invariata, ma le cariche hanno un valore pari a $Q_1 = Q_2 = 1 \, \text{mC} = 10^{-3} \, \text{C}$, allora:

$$ F = 9 \cdot 10^9 \, \frac{N \cdot m^2}{C^2} \cdot \frac{10^{-3} \, C \cdot 10^{-3} \, C}{1 \, m^2} = 9 \cdot 10^3 \, \text{N} $$

36) D. Il modulo della forza magnetica agente su una lunga corrente rettilinea $i$, avente lunghezza $L$ ed immersa in un campo magnetico $B$, è dato da:

$$ F = i L B \sin \vartheta $$

dove $\vartheta$ è l’angolo formato tra la corrente e il campo magnetico.

La forza risulta massima quando $\sin \vartheta = 1$, cioè quando $\vartheta = 90^\circ$.

37) E. Il teorema di Gauss afferma che il flusso del campo elettrostatico attraverso una qualunque superficie chiusa $S$ nel vuoto, è dato dal rapporto tra la somma algebrica $Q$ delle cariche contenute all’interno della superficie e la costante dielettrica del vuoto $\varepsilon_0$:

$$ \Phi(\vec{E}) = \frac{Q}{\varepsilon_0} $$

Pertanto il flusso del campo elettrostatico è proporzionale alla somma algebrica delle cariche contenute entro $S$.

38) C. I campi magnetici esterni agiscono sulla materia interagendo con le cariche elettriche in movimento. La magnetizzazione è dovuta all’orientamento dei dipoli magnetici degli elettroni che orbitano attorno ai nuclei degli atomi. Nei materiali ferromagnetici i dipoli, che si trovano all’interno di piccoli volumi detti domini, si presentano allineati. Se il materiale ferroso non è magnetizzato i domini sono orientati in modo casuale e quindi si annullano l’un l’altro, mentre in un magnete i domini sono allineati e quindi si sommano e creano un campo magnetico. Se il ferro non magnetizzato si trova in vicinanza di un magnete i suoi domini tendono ad orientarsi con il campo magnetico prodotto dal magnete.

www.edises.it EdiSES