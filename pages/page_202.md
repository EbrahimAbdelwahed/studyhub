

--- PAGE 202 ---



Risposte Capitolo 3 | 869 |

corpi hanno energia potenziale nulla ($U_{fin} = 0$) ed energia cinetica pari a $K_{fin} = \frac{1}{2} m v^2$, essendo v la velocità con la quale i corpi giungono al suolo.

Per il principio di conservazione dell'energia meccanica si può scrivere:
$$
U_{in} + K_{in} = U_{fin} + K_{fin}
$$
$$
mgH = \frac{1}{2} m v^2
$$
Da cui: $v = \sqrt{2gH}$.

Si osserva quindi che la velocità non dipende dalla massa del corpo, né dal percorso eseguito per giungere al suolo. I due corpi avranno quindi la stessa velocità al momento del loro arrivo al suolo.

..........................................................................................................................................................................................

43) A. L’acqua che viene lasciata cadere da una certa altezza, rispetto al livello delle pale, possiede inizialmente energia potenziale che viene trasformata in energia cinetica durante la caduta. Questa energia cinetica viene trasformata in lavoro meccanico dal sistema rotante.

..........................................................................................................................................................................................

44) B. Il sasso cade sotto l’azione della forza peso, che è una forza conservativa. Per il principio di conservazione dell’energia meccanica vale che:
$$
U_{in} + K_{in} = U_{fin} + K_{fin}
$$
dove $U_{in}$ e $U_{fin}$ sono rispettivamente l’energia potenziale iniziale e finale, e $K_{in}$ e $K_{fin}$ l’energia cinetica iniziale e finale. Scegliendo il suolo come livello di riferimento ($U_{fin} = 0$), indicando con $h$ l’altezza dalla quale il sasso viene lasciato cadere, e considerando che per un corpo che “viene lasciato cadere” la velocità iniziale è nulla ($K_{in} = 0$) si ha che:
$$
U_{in} = K_{fin} \quad \text{ossia:} \quad mgh = \frac{1}{2} m V^2
$$
essendo $m$ la massa del sasso.
La velocità con la quale giunge al suolo è quindi pari a: $V = \sqrt{2gh}$.
Effettivamente se $h = 20 \text{ cm} = 0,2 \text{ m}$ la velocità con la quale il sasso arriva a terra è pari a:
$$
V = \sqrt{2gh} = \sqrt{2 \cdot 9,8 \frac{m}{s^2} \cdot 0,2 \text{ m}} \approx 2 \frac{m}{s}
$$
Raddoppiando l’altezza, la velocità finale diventa $V = \sqrt{2g \cdot 2h}$, e quindi aumenta di un fattore pari a $\sqrt{2}$:
$$
V = \sqrt{2 \cdot 9,8 \frac{m}{s^2} \cdot 0,4 \text{ m}} = \sqrt{2} \cdot \sqrt{2 \cdot 9,8 \frac{m}{s^2} \cdot 0,2 \text{ m}} \approx 2 \cdot \sqrt{2} \frac{m}{s}
$$

..........................................................................................................................................................................................

45) C. Il sasso, fintanto che è vincolato alla corda, si muove di moto circolare uniforme. Quando il sasso si stacca dalla corda la sua velocità sarà pari alla velocità periferica posseduta durante il moto circolare. Detta $f$ la frequenza (5 giri al secondo, $f = 5 \text{ s}^{-1}$) ed $R$ il raggio della circonferenza ($R = 1 \text{ m}$), la velocità risulta pari a:
$$
v = 2\pi R f = 2 \cdot 3,14 \cdot 1 \text{ m} \cdot 5 \text{ s}^{-1} \approx 30 \frac{m}{s}
$$