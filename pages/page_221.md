

--- PAGE 221 ---



15) B. La forza che il campo elettrico esercita sulla carica è proporzionale al valore del campo e alla carica stessa secondo la relazione: $\vec{F} \cdot q \cdot \vec{E}$  
Essendo $\vec{E}$ costante, anche il vettore $\vec{F}$ è costante e dà quindi origine ad un moto rettilineo uniformemente accelerato.

16) E. Collegando le 4 pile mediante un collegamento in serie, la differenza di potenziale totale è data dalla somma delle singole differenze di potenziale:  
$\Delta V = 1{,}5\ \text{V} + 1{,}5\ \text{V} + 1{,}5\ \text{V} + 1{,}5\ \text{V} = 6\ \text{V}$

17) E. La capacità del condensatore è definita come il rapporto:  
$C = \frac{Q}{V}$

18) A. In un conduttore metallico (e quindi anche nel filamento di una lampadina) gli elettroni sono le uniche cariche elettriche libere di muoversi per effetto di un campo elettrico. Questo movimento ordinato di elettroni costituisce una corrente elettrica. Per convenzione il verso della corrente elettrica è scelto opposto rispetto al verso degli elettroni in movimento.

19) A. Per la definizione di corrente elettrica:  
$i = Q / \Delta t$, quindi $Q = 0{,}1\ \text{A} \cdot 10\ \text{s} = 1\ \text{C}$

20) A. È necessario applicare le regole della somma vettoriale: secondo la regola del parallelogramma il modulo del vettore risultante è rappresentato dalla diagonale del parallelogramma che ha per lati i due vettori. In questo caso i due vettori $\vec{E}_1$ ed $\vec{E}_2$ sono ortogonali ed il parallelogramma è un rettangolo, o meglio $\vec{E}_1$ ed $\vec{E}_2$ sono i cateti di un triangolo rettangolo in cui l'ipotenusa è la risultante.  
$E_{\text{tot}} = E_1 + E_2 = \sqrt{9 + 16}\ \text{V/m} = 5\ \text{V/m}$

21) E. Per la legge di Coulomb, la forza esercitata tra due cariche è pari a: $F = k \cdot \frac{q \cdot Q}{R^2}$, pertanto raddoppiando sia $q$, $Q$ che $R$, la forza $F$ resta invariata.

22) C. La forza di Coulomb è inversamente proporzionale al quadrato della distanza tra le cariche sferiche che interagiscono. Quindi se la distanza si riduce di un fattore 3, la forza aumenta di un fattore 9.

23) D. La corrente elettrica nei liquidi è dovuta sia al moto degli ioni positivi nel verso della corrente che al moto degli ioni negativi in verso opposto.

24) D. La potenza dissipata per effetto Joule è uguale a: $P = I^2 \cdot R$, pertanto raddoppiando l'intensità di corrente, la potenza dissipata diventa 4 volte maggiore e pari a 800 W.

25) D. L'energia è uguale al prodotto tra la potenza dissipata per il tempo di funzionamento. Affinché la lampadina consumi la stessa energia del ferro da stiro, che ha una