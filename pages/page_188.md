

--- PAGE 188 ---

Risposte Capitolo 1 | 855 |

23) A. La chiazza di acido oleico si può rappresentare come un cilindro che galleggia sulla superficie dell’acqua. Il volume $V$ del cilindro è pari al volume della goccia che viene lasciata cadere $V = S \cdot h = 10^{-4} \, \text{cm}^3$ dove $S$ è la superficie della chiazza e $h$ lo spessore pari allo strato molecolare. La superficie $S$ della chiazza è $S = \pi \cdot r^2$ dove il raggio $r$ è $14 \, \text{cm}$, pari a metà del diametro di $28 \, \text{cm}$.

Da $V = \pi \cdot r^2 \cdot h$ si ricava: $h = \frac{V}{\pi \cdot r^2} = \frac{10^{-4} \, \text{cm}^3}{3,14 \cdot 14^2 \, \text{cm}^2} = 1,6 \cdot 10^{-7} \, \text{cm}$

24) B. Il volume totale del recipiente è pari a $1 \, \text{dm}^3$. L’acqua in esso contenuta ha un volume di $0,5 \, \text{dm}^3$ e una massa di $0,5 \, \text{kg}$ (la densità dell’acqua è infatti pari a $1000 \, \text{kg/m}^3 = 1 \, \text{kg/dm}^3$). In un tempo pari a $10$ ore la massa di acqua evaporata è $10$ grammi ($0,01 \, \text{kg}$), corrispondente ad un volume di $0,01 \, \text{dm}^3$. Essendo l’acqua distribuita sempre su una superficie di $1 \, \text{dm}^2$ (area di base del recipiente cubico), il livello dell’acqua scende di $0,01 \, \text{dm} = 1 \, \text{mm}$.

25) A. Dati due vettori $\vec{a}$ e $\vec{b}$, il vettore differenza si ottiene riconducendo l’operazione differenza ad una operazione di somma con il vettore opposto:
$$
\vec{d} = \vec{a} - \vec{b} = \vec{a} + (-\vec{b})
$$
$\vec{d}$ è il vettore che ha origine nell’estremo di $\vec{b}$ ed estremo nell’estremo di $\vec{a}$ come mostrato in figura:

www.edises.it EdiSES