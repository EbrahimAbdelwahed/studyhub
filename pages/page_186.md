

--- PAGE 186 ---



Risposte Capitolo 1 | 853

9) A. L'unità di misura dell'energia nel Sistema Internazionale è il joule, mentre nel sistema c.g.s è l'erg. La caloria è un'unità di misura del calore, che è anch'esso una forma di energia. L'elettronvolt è infine un'unità di misura dell'energia potenziale elettrica. Tutte e quattro sono quindi unità di misura dell'energia.

10) C. Un micron equivale a $10^{-6}$ metri, è quindi la milionesima parte di un metro.

11) A. Il pascal e la baria sono unità di misura della pressione. Il watt è l'unità di misura della potenza ed infine tesla è l'unità di misura dell'induzione magnetica.

12) A. Considerando che 1 kilowatt equivale a $10^3$ watt, la potenza elettrica totale che deve essere fornita è pari ad un milione di kilowatt ed equivale a $10^6 \cdot 10^3$ watt, ossia $10^9$ watt = 1 Gigawatt.

13) E. Il watt è l'unità di misura della potenza nel S.I. ed è la potenza sviluppata quando viene compiuto il lavoro di un joule nel tempo di un secondo. Nel sistema c.g.s. la potenza si misura in erg al secondo, dove l'erg è l'unità di misura dell'energia e un erg equivale a $10^{-7}$ joule. Vale che 1 watt = 1 joule/secondo = $10^7$ erg/secondo.

14) A. Il joule e l'erg sono unità di misura dell'energia rispettivamente nel sistema internazionale e nel sistema c.g.s.

$1 \text{ joule} = 1 \frac{kg \cdot m^2}{s^2}$ \quad $1 \text{ erg} = 1 \frac{g \cdot cm^2}{s^2}$ \quad e vale la relazione $1 \text{ joule} = 10^7 \text{ erg}$

15) E. Esprimendo tutte le intensità delle forze in Newton si ha:

- peso di una massa di 20 kg sulla Terra: $20 \, kg \cdot 9,8 \, \frac{m}{s^2} = 196 \, \text{N}$
- 30 N
- $200 \, Pa \cdot cm^2 = 200 \, \frac{N}{m^2} \cdot 10^{-4} \, m^2 = 2 \cdot 10^{-2} \, \text{N}$
- $2 \, \text{barie} \cdot m^2 = 2 \cdot 10^{-1} \, Pa \cdot m^2 = 0.2 \, \text{N}$
- $100 \, \text{dine} = 10^{-3} \, \text{N}$

La forza con intensità minore è quindi quella pari a 100 dine.

16) A. Si considerino i tre vettori rappresentati in figura, aventi modulo qualsiasi. Per ottenere il vettore risultante si possono sommare prima i vettori $F_1$ ed $F_2$, ottenendo così il vettore $S_1$. Dopo di che si somma il vettore ottenuto $S_1$ con il restante vettore $F_3$, ottenendo il vettore $S_2$. Per costruire i vettori somma si utilizza la regola del parallelogramma. Visto che i tre vettori $F_1$, $F_2$ ed $F_3$ sono vettori non nulli e giacciono tutti nel primo quadrante del sistema di assi cartesiani, il vettore somma $S_2$ giacerà anch'esso nel primo quadrante e non sarà mai nullo qualsiasi siano i valori di $F_1$, $F_2$ ed $F_3$.

www.edises.it EdiSES