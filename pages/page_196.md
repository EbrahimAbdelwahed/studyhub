

--- PAGE 196 ---



7) B. Detta $m$ la massa del corpo e $v$ la sua velocità, l’energia cinetica si calcola come:  
$$K = \frac{1}{2} m \cdot v^2 = \frac{1}{2} \cdot 2 \, \text{kg} \cdot (2 \, \text{m/s})^2 = 4 \, \text{J}$$  
L’erg è l’unità di misura dell’energia nel sistema c.g.s. Esprimendo il valore in erg ($1 \, \text{J} = 10^7 \, \text{erg}$), l’energia cinetica della palla di ferro è pari a $4 \cdot 10^7 \, \text{erg}$.  

8) A. Dato un corpo di massa $m$, si definisce quantità di moto il prodotto tra la sua massa e la sua velocità:  
$$\vec{p} = m \cdot \vec{v}$$  
La quantità di moto è una grandezza vettoriale e possiede la stessa direzione e verso del vettore velocità. Il modulo della quantità di moto dei due meteoriti è uguale e pari a:  
$$p_2 = m_2 \cdot v_2 = 2 m_1 \cdot \frac{1}{2} v_1 = p_1$$  
La direzione dei due vettori quantità di moto è la stessa, visto che i meteoriti si muovono sulla stessa retta, mentre il verso è opposto, poiché sono opposti i versi dei due vettori velocità.  

9) A. Il lavoro è definito come prodotto scalare tra la forza e lo spostamento:  
$$L = \vec{F} \cdot \vec{s} = F \cdot s \cdot \cos \vartheta$$  
dove $\vartheta$ è l’angolo tra i vettori forza e spostamento. Segue pertanto che il lavoro compiuto da una forza perpendicolare allo spostamento è nullo visto che $\cos(90^\circ) = 0$.  

10) A. Quando il veicolo si avvia sulla strada subisce una accelerazione e rappresenta quindi un sistema non inerziale. Un osservatore sul veicolo vede il contenuto “spinto” in verso opposto a quello dell’accelerazione del veicolo. Nella nostra esperienza ad esempio avremo sperimentato che quando un autobus frena i passeggeri si sentono spinti in avanti e quando accelera si sentono spinti indietro.  

11) A. Il lavoro compiuto dall’esterno contro la forza elastica coincide con l’energia potenziale elastica. Esprimendo l’allungamento della molla in metri, $x = 0,5 \, \text{m}$, si ha: Nel caso specifico la variazione di energia cinetica è pari a:  
$$L_{\text{est}} = U_{\text{el}} = \frac{1}{2} k x^2 = \frac{1}{2} \cdot 1 \cdot 0.5^2 = 0.125 \, \text{J}$$  

12) B. Il sistema costituito dai due vagoni è un sistema isolato e quindi, per il principio di conservazione della quantità di moto, la quantità di moto prima dell’urto $p_{\text{in}}$ è uguale a quella dopo l’urto $p_{\text{fin}}$. Detta $v_1$ la velocità del vagone che viene lanciato e $m_1$ la sua massa, la quantità di moto iniziale è pari a:  
$$p_{\text{in}} = m_1 \cdot v_1$$  
e l’energia cinetica iniziale  
$$K_{\text{in}} = \frac{1}{2} m_1 \cdot v_1^2$$