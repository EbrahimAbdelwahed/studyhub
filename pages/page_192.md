

--- PAGE 192 ---



Risposte Capitolo 2 | 859 |

8) A. L'accelerazione si calcola come rapporto tra la variazione di velocità ed intervallo di tempo nel quale è avvenuta tale variazione:

$$\frac{\Delta v}{\Delta t} = \frac{(120 - 100) \, \text{km/h}}{(36/3600) \, \text{h}} = 2000 \, \text{km/h}^2$$

dove si è considerata l’equivalenza 36 secondi = (36/3600) ore.

9) D. La legge oraria, ossia l’andamento della posizione in funzione del tempo, è $x(t) = x_0 + v_0 \cdot t - \frac{1}{2} a \cdot t^2$, dove per ipotesi $x_0 = 0$. La funzione $x(t) = v_0 \cdot t + \frac{1}{2} a \cdot t^2$ in un piano cartesiano avente $t$ come asse delle ascisse ed $x$ come asse delle ordinate è un arco di parabola avente vertice nel punto $-\frac{v_0}{a}, -\frac{v_0^2}{2a}$.

10) B. L'accelerazione di gravità $g$ è la stessa per tutti i corpi che cadono. In assenza di attrito, il tempo di caduta è pari a:

$$t = \sqrt{\frac{2h}{g}}$$

Quindi $t$ è lo stesso per le due sfere, visto che dipende solo dalla accelerazione di gravità e dalla quota alla quale gli oggetti sono lasciati cadere.

11) D. Periodo $T$ e frequenza $f$ sono legati dalla relazione $f = \frac{1}{T}$, quindi le risposte B ed E non esprimono relazioni errate. La velocità angolare $\omega$ è legata al periodo dalla relazione $\omega = \frac{2\pi}{T}$ da cui $T = \frac{2\pi}{\omega}$, quindi le risposte A e C non esprimono relazioni errate, mentre la risposta D esprime una relazione errata.

12) B. La frequenza $f$ è definita come l’inverso del periodo $T$: $f = \frac{1}{T}$. L’unità di misura nel S.I. è l’hertz (1 Hz = 1 s⁻¹). Se quindi T = 2 s, la frequenza è pari a 1/(2 s) = 0,5 Hz.

13) C. La legge oraria per un moto uniformemente accelerato è

$$x(t) = x_0 + v_0 \cdot t - \frac{1}{2} a \cdot t^2$$

$v_0 = 0$ perché l’automobile parte da ferma. Lo spazio percorso in 1 minuto si calcola come:

$$\Delta x = \frac{1}{2} a \cdot t^2 = \frac{1}{2} \cdot 0,1 \, \frac{m}{s^2} \cdot (60 \, s)^2 = 180 \, m$$

14) A. L’accelerazione centripeta è una grandezza che caratterizza un moto che avviene lungo una traiettoria circolare. In particolare, un punto che si muove di moto circolare uniforme è soggetto ad una accelerazione centripeta costante, diretta in ogni istante come raggio della circonferenza e orientata verso il centro della circonferenza. Nel caso di un moto rettilineo, quindi, l’accelerazione centripeta è nulla.

www.edises.it EdiSES