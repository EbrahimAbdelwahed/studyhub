

--- PAGE 198 ---



Risposte Capitolo 3 | 865

18) D. Il momento di una forza $\vec{F}$ rispetto ad un polo O è pari a:
$$\vec{M} = \vec{r} \wedge \vec{F}$$
dove il vettore $\vec{r}$ indica la distanza dal polo O al punto di applicazione della forza. Il modulo del momento della forza risulta essere:
$$M = r \cdot F \cdot \sin \vartheta$$
La quantità $r \cdot \sin \vartheta$ indica il braccio, ossia la distanza del polo O dalla retta di azione della forza. Per entrambe le forze $F_1$ e $F_2$ il braccio è nullo, visto che i punti $A_1$ e $A_2$ giacciono sulle rispettive rette di azione ($\vartheta = 0^\circ$). Pertanto anche i rispettivi momenti $M_1$ e $M_2$ sono entrambi uguali a zero.

19) A. Il lavoro compiuto da una forza costante $\vec{F}$ è il prodotto scalare tra tale forza applicata e lo spostamento $\vec{s}$:
$$L = \vec{F} \cdot \vec{s} = F \cdot s \cdot \cos \vartheta$$
Il ragazzo è soggetto alla forza gravitazionale $\vec{P}$ che è diretta perpendicolarmente allo spostamento $\vec{s}$. Il prodotto scalare tra questi due vettori è dunque nullo.

20) D. Il corpo possiede una energia cinetica pari a $T = \frac{1}{2} M \cdot v^2$ ed una energia potenziale $U = M \cdot g \cdot h$, essendo $h$ l'altezza dal livello di riferimento. L'energia totale (energia meccanica) è data dalla somma tra l'energia cinetica e l'energia potenziale: $E = T + U$, contrariamente a quanto espresso nell'equazione D, che risulta quindi errata.

21) B. Inizialmente l'energia totale $E$ è tutta cinetica. Poiché l'energia cinetica è direttamente proporzionale al quadrato della velocità, quando la velocità è dimezzata allora l'energia cinetica è diventata $\frac{1}{4}$ di quella iniziale. I rimanenti $\frac{3}{4}$ dell'energia iniziale, quindi, si sono convertiti in energia potenziale poiché, essendo il sistema conservativo, l'energia meccanica si conserva.

22) E. L'energia cinetica è definita come $K = \frac{1}{2} M \cdot V^2$.
La massa è una quantità positiva, così come la velocità elevata al quadrato. L'energia cinetica non può pertanto essere negativa.

23) B. La massa è una grandezza scalare caratteristica intrinseca di un corpo. In quanto tale, il suo valore resta lo stesso in qualunque luogo si trovi il corpo (anche nel caso in cui il campo gravitazionale fosse nullo). Il peso è una forza, quindi una grandezza vettoriale, il peso di un corpo varia da luogo a luogo. Essendo l'accelerazione di gravità sulla Terra pari a $g = 9,8 \, \text{m/s}^2$, il peso di un corpo di massa $m = 1 \, \text{kg}$ risulta essere $P = 9,8 \, \text{N}$. Nell'ipotesi in cui il campo di attrazione gravitazionale fosse nullo, anche il peso del corpo sarebbe nullo.

24) A. Il momento di una forza $\vec{F}$ rispetto ad un polo O è pari a:
$$\vec{M} = \vec{r} \wedge \vec{F}$$

www.edises.it EdiSES