

--- PAGE 222 ---



Risposte Capitolo 6 | 889

potenza 10 volte maggiore di quella della lampadina, la lampadina deve quindi restare accesa per un tempo 10 volte maggiore al tempo di funzionamento del ferro da stiro.

26) D. Per il fenomeno dell’elettrizzazione per contatto, A perderà metà della sua carica a seguito del contatto con B (restando con + q/2). Poi, separatamente, A con la sua carica + q/2 viene portato a contatto con C. Cederà la metà della sua carica a C e alla fine la sua carica sarà + q/4.

27) C. La forza che il campo elettrico esercita sulla carica è proporzionale al valore del campo e alla carica stessa secondo la relazione: F = q · E.

28) B. La carica positiva genera un campo elettrico che diminuisce al crescere della distanza dalla carica. Indicando con $E_p$ l’energia potenziale che risente una carica $q$ in un generico punto, si definisce il potenziale elettrico come: $V = \frac{E_p}{q}$. Il potenziale, come l’energia potenziale, è una grandezza scalare.

29) D. La resistenza equivalente di più resistenze in serie è maggiore di ciascuna delle singole resistenze, poiché è la loro somma. Al contrario, la resistenza equivalente di più resistenze in parallelo è minore di ciascuna delle singole resistenze. Questo pertanto comporta che $R_s > R_p$.

30) A. La luce totale emessa dalle lampadine è correlata alla potenza totale dissipata. In un collegamento in parallelo tra resistenze, la potenza dissipata per effetto Joule è pari a:

$P_{tot} = i_{tot}^2 \cdot R_{eq}$

dove $i_{tot}$ è la corrente elettrica totale che circola nel circuito elettrico. Essa è pari alla somma delle correnti che circolano nelle singole resistenze: $i_{tot} = i_1 + i_2 + i_3 = 3i$.

La resistenza equivalente $R_{eq}$ è pari a $R/3$ poiché le tre lampadine hanno la stessa resistenza $R$. Pertanto la potenza totale dissipata dal circuito (dall’insieme delle tre lampadine) è

$P_{tot} = i_{tot}^2 \cdot \frac{R}{3} = (3i)^2 \cdot \frac{R}{3} = 3R \cdot i^2 = 3P_i$

dove si è indicata con $P_i$ la potenza dissipata dalle singole lampadine $P_i = R \cdot i^2$. Dunque la luce prodotta dalle lampadine in parallelo è maggiore di quella prodotta singolarmente da ogni lampadina. L’energia elettrica consumata dipende dalla potenza dissipata e dalla durata dell’evento (l’energia elettrica viene espressa anche in KWh (chilowattora) dove $1 \text{ KWh} = 10^3 \text{ W} \cdot 3600 \text{ s} = 3,6 \cdot 10^6 \text{ J}$). Quindi all’accensione di tre lampadine corrisponde una spesa maggiore.

www.edises.it EdiSES