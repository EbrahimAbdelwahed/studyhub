

--- PAGE 226 ---



da cui:
$$ R_{23} = \frac{R_2 \cdot R_3}{R_2 + R_3} $$
Tale resistenza va a sommarsi alla resistenza $R_1$ alla quale è collegata in serie. La resistenza totale $R$ vale quindi:
$$ R = R_1 + \frac{R_2 \cdot R_3}{R_2 + R_3} $$

43) B. Le onde radio sono onde elettromagnetiche generate da dispositivi elettronici e vengono trasmesse o ricevute attraverso antenne. L'energia della pila è necessaria per l'amplificazione del segnale oltre che per l'alimentazione del circuito oscillante che è investito dall'onda.

44) D. Ciascuna carica genera nello spazio un campo elettrico. Il campo risultante in ogni punto dello spazio è dato dalla somma vettoriale dei campi elettrici prodotti dalle singole cariche.

45) B. Un filo metallico percorso da corrente genera nello spazio circostante un campo magnetico. Ad esempio, un filo rettilineo posto nel vuoto e percorso da corrente genera un campo magnetico le cui linee di forza sono delle circonferenze concentriche al filo, e il cui modulo è pari a:
$$ B = \frac{\mu_0}{2\pi} \cdot \frac{i}{r} $$
dove $i$ è l'intensità di corrente che circola nel filo, $r$ è la distanza dal filo stesso e $\mu_0$ è la permeabilità magnetica del vuoto.

Risposte Capitolo 6 | 893

46) A. La barretta di plastica (così come altri materiali come l'ambra o il vetro), quando viene strofinata con un panno di lana, acquista la proprietà di attirare corpi leggeri (come pezzetti di carta). Questo fenomeno è noto come elettrizzazione e consiste nel passaggio di elettroni dalla lana alla barretta che quindi manifesta una carica negativa. La barretta, elettricamente carica, quando viene avvicinata ai pezzetti di carta induce in essi una separazione di cariche elettriche e li attrae quindi verso se stessa.

47) E. Il potenziale elettrico in un punto, ad esempio in A, è dato dal rapporto fra lavoro che le forze del campo devono compiere per portare una carica $q$ da quel punto all'infinito $L_{A\infty}$ e la carica $q$ stessa
$$ V_A = L_{A\infty} / q $$

48) E. Le resistenze $R_2$ ed $R_3$ sono in parallelo, per cui equivalgono alla resistenza:
$$ R_{23} = \left( \frac{1}{R_2} + \frac{1}{R_3} \right)^{-1} = \left( \frac{1}{10} + \frac{1}{10} \right)^{-1} = 5 \Omega $$
La resistenza equivalente del sistema risulta:
$$ R_{123} = R_1 + R_{23} = 5 + 5 = 10 \Omega $$

www.edises.it                                                                 EdiSES