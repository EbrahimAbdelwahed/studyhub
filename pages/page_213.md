

--- PAGE 213 ---



880 | Fisica | Risposte Capitolo 5

dimento di qualunque trasformazione ciclica, definito come il rapporto tra lavoro e ca-
lore, è quindi sempre inferiore al 100%.

19) A. Il numero di molecole $N$ di un gas è legato al numero di moli $n$ e al numero di Avogadro $N_a$ dalla seguente relazione: $N = n \cdot N_a$. In una mole di qualsiasi gas si ha un numero di molecole pari ad $N_a$. In una millimole (che è la millesima parte della mole) di He il numero di molecole è quindi pari alla millesima parte del numero di Avogadro:
$$N = \frac{N_a}{1000}$$

20) D. Nel mescolare fra loro due quantità di acqua a temperatura diversa si ha che il calore ceduto dall’acqua più calda è uguale al calore assorbito dall’acqua più fredda (nell’ipotesi che non vi siano scambi con l’esterno). A parità di calore specifico e di massa le quantità di calore scambiate sono proporzionali al salto termico ($Q = c \cdot m \cdot \Delta t$), quindi, indicando con $t_e$ la temperatura di equilibrio, con $t_1$ la temperatura dell’acqua più fredda e con $t_2$ la temperatura dell’acqua più calda, si ha:
$$c \cdot m \cdot (t_e - t_1) = c \cdot m \cdot (t_2 - t_e)$$
da cui:
$$t_e = \frac{t_1 + t_2}{2} = \left(\frac{80 + 20}{2}\right)^\circ \text{C} = 50^\circ \text{C}$$
Risulta che, nel caso in cui le masse siano uguali (oltre al calore specifico), la temperatura che assumerà la miscela è la media fra le temperature delle singole masse.

21) B. Una mole di qualsiasi sostanza possiede un numero di atomi pari al numero di Avogadro (questo infatti è il numero di atomi contenuti in una mole).

22) C. Il funzionamento di un frigorifero prevede la cessione di calore ad una sorgente termica ad una temperatura più alta, dopo l’assorbimento di calore da una sorgente a temperatura più bassa. Questo avviene nel completo rispetto del secondo principio della termodinamica in quanto il ciclo prevede anche l’assorbimento di energia meccanica (lavoro) dall’ambiente esterno, e quindi il passaggio di calore da un corpo più freddo ad un corpo più caldo non è l’unico risultato (come previsto dall’enunciato di Clausius).

23) B. Il lavoro compiuto da un gas che si espande con pressione costante $P$ risulta pari a: $L = P \cdot \Delta V$, dove $\Delta V$ è la variazione di volume del gas. Infatti, considerando ad esempio il gas racchiuso in un recipiente coperto da un pistone mobile di area $A$, se il gas si espande a pressione costante $P$ il pistone sale di un tratto $\Delta x$ e il gas compie un lavoro:
$$L = F \cdot \Delta x = P \cdot A \cdot \Delta x$$
ovvero $L = P \cdot \Delta V$
dove $\Delta V$ è la variazione di volume del gas: $\Delta V = A \cdot \Delta x$

24) C. Il calore specifico di una sostanza è definito come il rapporto tra la capacità termica $C$ del corpo e la sua massa $m$:
$$c = \frac{C}{m} = \frac{Q}{m \cdot \Delta t}$$

EdiSES  
www.edises.it