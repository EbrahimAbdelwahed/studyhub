

--- PAGE 58 ---



Capitolo 3 | Dinamica, lavoro, energia e statica | 725 |

117) Per sollevare di $10\ \text{m}$ un ascensore di massa totale uguale a $800\ \text{kg}$, utilizzando un motore di potenza uguale a $8.000\ \text{W}$, saranno approssimativamente necessari:  
A. $10$ secondi  
B. $20$ secondi  
C. $1$ minuto  
D. $80$ secondi  
E. $5$ secondi  

118) Un watt equivale a:  
A. $1,5\ \text{N}$  
B. $1\ \text{N} \cdot \text{m}$  
C. $1\ \text{N/s}$  
D. $1\ \text{J/s}$  
E. $1\ \text{kg/s}$  

119) Durante un trasloco abbiamo la necessità di sollevare un pianoforte dalla strada sino a una finestra posta a un’altezza di $15\ \text{m}$. Sapendo che il pianoforte ha una massa di $400\ \text{kg}$, quanto impiegherà, come minimo, un motore di $1\ \text{kW}$ a portare il pianoforte dalla strada alla finestra?  
A. Circa $6$ secondi  
B. Alcune ore  
C. Circa $1$ minuto  
D. Circa $10$ minuti  
E. Poco più di un’ora  

120) Una corrente di $2\ \text{A}$ viene erogata da una batteria a corrente continua ed alimenta due lampadine collegate in parallelo che offrono una resistenza di $100\ \Omega$ ciascuna. Quanto vale la potenza (in $\text{W}$) erogata dalla batteria?  
A. $200\ \text{W}$  
B. $1/50\ \text{W}$  
C. $40\ \text{W}$  
D. $1/40\ \text{W}$  
E. $400\ \text{W}$  

121) Una gru solleva una trave di $260\ \text{kg}$ ad una velocità costante pari a $1,5\ \text{m/s}$. Quanti montacarichi con potenza pari a $190\ \text{W}$ servirebbero per sviluppare una potenza pari a quella della gru mentre solleva la trave?  
A. Circa $20$  
B. Circa $40$  
C. $2$  
D. Circa $10$  
E. $4$  

122) Un argano con una potenza ben definita solleva singolarmente sacchetti di cemento di massa pari a $5,0\ \text{kg}$ dal suolo stradale fino al sesto piano in un tempo pari a $30\ \text{s}$. Terminati i sacchetti di $5,0\ \text{kg}$, vengono caricati sul gancio dell’argano sacchetti di un peso differente. Sviluppando la medesima potenza di prima, l’argano solleva i sacchetti in un tempo pari a $51\ \text{s}$. Qual è la massa dei nuovi sacchetti?  
A. $8,0\ \text{kg}$  
B. $8,5\ \text{kg}$  
C. Circa $3\ \text{kg}$  
D. $7,5\ \text{kg}$  
E. Circa $10\ \text{kg}$  

123) La forza di attrito è non conservativa, perché:  
A. il lavoro fatto dalla forza di attrito non dipende da alcun fattore  
B. il lavoro fatto dalla forza di attrito lungo un percorso chiuso è sempre nullo  
C. il lavoro fatto dalla forza di attrito dipende dal percorso  
D. l’energia per un sistema in cui è presente l’attrito non si conserva  
E. è nulla la variazione di energia cinetica  

124) Due persone scalano una montagna: una segue i tornanti, mentre l’altra si arrampica in linea retta verso la cima. Supponendo che ambedue abbiano lo stesso peso, quale delle due com-  

www.edises.it                                                                 EdiSES