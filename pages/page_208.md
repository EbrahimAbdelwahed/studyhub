

--- PAGE 208 ---



Essendo la pressione $P_0$, la densità $\rho$ e la profondità $h$ uguali per entrambi i recipienti, la pressione sul fondo sarà la stessa.  
Ricorda che la pressione idrostatica non dipende dalla forma del contenitore.  

7) C. Per il teorema di Bernoulli vale la relazione:  
$P_1 + r \cdot g \cdot h_1 + \frac{1}{2} r \cdot v_1^2 = P_2 + r \cdot g \cdot h_2 + \frac{1}{2} r \cdot v_2^2$  
essendo il condotto orizzontale $h_1 = h_2$, inoltre essendo la sezione del condotto costante, per l’equazione di continuità anche la velocità del fluido sarà costante. Ne consegue quindi che $P_1 = P_2$ per un liquido ideale. (Se invece il liquido fosse reale la pressione diminuirebbe lungo il condotto).  

8) C. La descrizione fatta esprime che il parallelepipedo per metà è immerso e per metà emerso. Esso è soggetto alla forza peso e alla spinta di Archimede. La condizione di galleggiamento richiede che  
$\rho_C \cdot g \cdot V_C = \rho_F \cdot g \cdot V_F$  
avendo indicato con $g$ l’accelerazione di gravità, con $V_C$ il volume del corpo, con $\rho_C$ e $\rho_F$ le densità rispettivamente del corpo e del fluido e con $V_F$ il volume di liquido spostato pari al volume della parte immersa. Il volume della parte immersa è pari alla metà del volume totale del corpo $\left( V_F = \frac{1}{2} V_C \right)$,  
da cui: $V_C \cdot \rho_C \cdot g = \frac{1}{2} V_C \cdot \rho_F \cdot g$  
e quindi: $\rho_C = \frac{1}{2} \rho_F = 0,6 \, g/cm^3$  

9) D. Per la legge di Stevino la pressione alla profondità di 40 m sotto il livello del mare è pari a:  
$P = P_0 + \rho \cdot g \cdot h = P_0 + 1000 \, kg/m^3 \cdot 9,8 \, m/s^2 \cdot 40 \, m = P_0 + 39200 \, Pa \cong P_0 + 3,87 \, atm$  
Quindi la pressione aumenta di circa 4 atm rispetto alla pressione in superficie. Ricorda che la pressione aumenta di circa 1 atm ogni 10 m di profondità in acqua di mare.  

10) B. Entrambi i cilindri galleggiano, quindi il peso è bilanciato dalla spinta di Archimede e vale $D_C \cdot g \cdot V_C = D_F \cdot g \cdot V_F$, dove $D_C$, $D_F$ sono rispettivamente la densità del corpo e del fluido, $g$ è l’accelerazione di gravità e $V_C$, $V_F$ sono rispettivamente il volume del corpo e il volume del fluido spostato. I due cilindri dell’esercizio hanno lo stesso peso, quindi la spinta di Archimede è la stessa nei due casi ($D_C \cdot g \cdot V_C = D_1 \cdot g \cdot V_1$, e $D_C \cdot g \cdot V_C = D_2 \cdot g \cdot V_2$ dove $V_1$, e $V_2$ sono i volumi di fluidi spostati). Per il fluido a densità maggiore risulterà sufficiente un volume minore di fluido spostato, quindi una minor immersione del  

www.edises.it

Liquido a densità maggiore  
H₁  

Liquido a densità minore  
H₂  

EdiSES