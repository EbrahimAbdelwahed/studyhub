

--- PAGE 219 ---



# RISPOSTE CAPITOLO 6

## Risposte quiz commentati

1) C. In un collegamento in parallelo tra resistenze $R_1$, $R_2$ ed $R_3$, la resistenza equivalente è data da:
$$
\frac{1}{R_{eq}} = \frac{1}{R_1} + \frac{1}{R_2} + \frac{1}{R_3}
$$
Quindi: $\frac{1}{R_{eq}} = \frac{1}{200\ \Omega} + \frac{1}{200\ \Omega} + \frac{1}{200\ \Omega} = 0,02\ \Omega^{-1}$  
da cui $R_{eq} = \frac{1}{0,02\ \Omega^{-1}} = 50\ \Omega$  
Nota: la resistenza equivalente di più resistenze in parallelo è minore di ciascuna delle resistenze in parallelo.

2) B. Per la prima legge di Ohm, si ha:  
$I = \Delta V/R = 100\ \text{V}/50\ \Omega = 2\ \text{A}$.

3) C. Per la legge di Coulomb, le due cariche dello stesso segno si respingono con una forza, che dipende dal mezzo in cui le cariche si trovano, secondo una proporzionalità inversa con la costante dielettrica del mezzo. Se pertanto la costante dielettrica dell'acqua è 80 volte quella del vuoto, la forza (repulsiva) avrà una intensità 80 volte minore.

4) B. La potenza sviluppata è uguale a:  
$P = I^2 \cdot R = \Delta V^2/R = 18\ \text{W}$  
Quindi $\Delta V = \sqrt{18\ \text{W} \cdot 2\ \Omega} = 6\ \text{V}$

5) C. In un collegamento in parallelo tra resistenze $R_1$, $R_2$, la resistenza equivalente è data da:
$$
\frac{1}{R_{eq}} = \frac{1}{R_1} + \frac{1}{R_2}
$$
Se si vuole $R_{eq} = R_1/3$, bisognerà aggiungere una resistenza $R_2$ tale che:  
$\frac{3}{R_1} = \frac{1}{R_1} + \frac{1}{R_2}$, quindi $R_2 = R_1/2$

6) D. Un conduttore ohmico è un conduttore per cui vale la legge di Ohm. La resistenza è una proprietà fisica di un conduttore e dipende dalle caratteristiche geometriche del conduttore stesso e dal materiale con il quale è costruito secondo la seconda legge di Ohm. Non dipende invece né dalla tensione né dalla corrente.

EdiSES | www.edises.it