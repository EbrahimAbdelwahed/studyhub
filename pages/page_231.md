

--- PAGE 231 ---



898 | Fisica | Risposte Capitolo 7

11) D. Il potere diottrico $\varphi$ di una lente è l'inverso della distanza focale $f$ e si misura in diottrie quando la distanza focale è espressa in metri  
$$\varphi = \frac{1}{f}$$

12) C. L'immagine fornita da una lente convergente è reale o virtuale a seconda della distanza tra l'oggetto e la lente. In particolare, se tale distanza è maggiore della distanza focale, l'immagine è reale; se l'oggetto si trova nel fuoco della lente l'immagine si forma all'infinito ed infine, se la distanza tra l'oggetto e la lente è minore della distanza focale l'immagine è virtuale.

13) D. L'immagine fornita da una lente convergente è reale o virtuale a seconda della distanza tra l'oggetto e la lente. Affinché si formi un'immagine virtuale la distanza tra l'oggetto e la lente deve essere minore della distanza focale della lente.

14) A. Una lente convergente è caratterizzata dall'essere più sottile ai bordi che al centro ed ha la proprietà di far convergere un fascio di raggi paralleli che incide su di essa. Il raggio di luce rossa e quello di luce verde, a seguito del passaggio attraverso la lente, convergono entrambi nel secondo fuoco della lente (ovvero il fuoco posizionato oltre la lente nello spazio delle immagini). L'immagine fornita risulta di colore giallo poiché tale colore si ottiene dalla combinazione dei colori rosso e verde. È tuttavia opportuno osservare che le lenti reali presentano necessariamente dei difetti intrinseci, detti aberrazioni. Un esempio è l'aberrazione cromatica che è una diretta conseguenza della dipendenza dell'indice di rifrazione dalla frequenza della luce. Tenendo conto di questo difetto, un raggio di luce bianca che incide parallelamente all'asse ottico, viene scomposto nei vari colori, i cui raggi convergono in fuochi differenti.

15) D. Nel primo strato la luce trasmessa $I_1$ è $\frac{1}{5}$ di quella incidente $I_0$ ($I_1 = \frac{1}{5} I_0$). Nel secondo strato la luce incidente è $I_1$, e ne viene trasmessa $\frac{1}{5}$ di questa ($I_2 = \frac{1}{5} I_1 = \frac{1}{5^2} I_0$). Attraverso il terzo strato passerà una luce pari a $\frac{1}{5^3}$ di quella incidente ($I_3 = \frac{1}{5^3} I_0$).

EdiSES  
www.edises.it