

--- PAGE 225 ---



892 | Fisica | Risposte Capitolo 6

39) A. La frequenza di una sinusoide è l’inverso del periodo e rappresenta il numero di oscillazioni complete in un secondo. La corrente alternata è una corrente elettrica che oscilla con andamento sinusoidale. Se essa ha una frequenza di 50 Hz significa quindi che assume lo stesso valore 50 volte al secondo.

40) C. La resistenza equivalente $R_{eq}$ di più resistenze collegate in serie è la somma delle singole resistenze, mentre la resistenza equivalente $R_{eq}$ di più resistenze collegate in parallelo è tale che il suo inverso è la somma degli inversi delle singole resistenze. La resistenza equivalente per due resistenze poste in serie è quindi sempre maggiore della resistenza equivalente per le due stesse resistenze poste in parallelo.  
Rispetto alla configurazione di due lampadine collegate in parallelo fra loro e poi alimentate da una batteria, la configurazione in cui le stesse due lampadine sono collegate in serie fra loro e poi alimentate dalla stessa batteria, corrisponde ad una minore corrente e tensione per la singola lampadina. In particolare la singola lampadina collegata in serie ha una corrente pari alla metà della singola lampadina collegata in parallelo. Infatti detta R la resistenza di una singola lampadina si ha:  

Collegamento in serie       Collegamento in parallelo  

$R$   $R$                     $R$  
|---|---|                     |---|  
|   |   |                     |   |  
$I$   |   |                     $I$   |  
|---|---|                     |---|  
$\Delta V$                    $\Delta V$  

$R_{eq} = 2R$                 $R_{eq} = R/2$  
$I = \Delta V / 2R$           $I = 2 \Delta V / R$  
                              $i = \Delta V / R$

41) A. Per un sistema di due o più cariche puntiformi, l’energia potenziale elettrica totale è uguale al lavoro necessario per portare le cariche dall’infinito alla loro posizione finale. L’energia potenziale elettrica totale si può ottenere come somma delle energie potenziali calcolate per ogni coppia di carica. Per due cariche $q_1$ e $q_2$ separate da una distanza $a$, l’energia potenziale della coppia è $U_{12} = k q_1 q_2 / a$. Nel caso vi siano tre cariche sarà necessario considerare tre coppie e quindi tre termini di energia potenziale da sommare fra loro. Nell’esercizio proposto le cariche sono tutte di carica $Q$, si trovano fra loro a distanza $a$ e l’energia potenziale di una coppia è pari a $L$. Si ottiene quindi che $3L$ è il lavoro per portare le tre cariche ai vertici del triangolo equilatero di lato $a$.

42) A. La resistenza totale $R$ del tratto del circuito PQ si ricava osservando che le resistenze $R_2$ ed $R_3$ sono collegate tra loro in parallelo, e la loro resistenza equivalente ($R_{23}$) è collegata in serie alla resistenza $R_1$.  
Per le resistenze collegate in parallelo vale:  
$$
\frac{1}{R_{23}} = \frac{1}{R_2} + \frac{1}{R_3}
$$

EdiSES www.edises.it